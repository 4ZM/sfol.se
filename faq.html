<!DOCTYPE html>
<html lang="en">
  <head>
    <meta http-equiv="content-type" content="text/html; charset=UTF-8">
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <title>Svenska Fria Ordlistan (SFOL)</title>

    <link rel="stylesheet" href="https://netdna.bootstrapcdn.com/bootstrap/3.0.3/css/bootstrap.min.css">
    <link rel="stylesheet" href="style.css">
  </head>

  <body>

    <!-- Navbar -->
    <div class="navbar navbar-default" role="navigation">
      <div class="container">
        <div class="navbar-header">
          <button type="button" class="navbar-toggle" data-toggle="collapse" data-target=".navbar-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="index.html">SFOL</a>
        </div>
        <div class="navbar-collapse collapse">
          <ul class="nav navbar-nav">
            <li><a href="om.html">Om</a></li>
            <li class="active"><a href="faq.html">FAQ</a></li>
          </ul>
        </div>
      </div>
    </div>

    <!-- Wrap all page content here -->
    <div id="wrap">
      <div class="container">
        <div class="page-header">
          <h1>Vanliga frågor</h1>
          <p class="lead">
            Här hittar du svar på de vanligaste frågor som användare
            av den svenska ordlistan ställer.
          </p>
        </div>

        <p><b>Varför rödmarkeras inte särskrivningar eller grammatikfel?</b></p>
        <p>
          Stavningskontrollen granskar ett ord i taget utan att ta
          hänsyn till sammanhanget. Därför kan inte särskrivningar
          eller andra grammatiska fel detekteras. Felstavade ord som
          är identiska med något annat relativt vanligt ord kommer
          inte heller att rödmarkeras.
        </p>

        <br />

        <p><b>Vissa felstavade ord rödmarkeras inte. Hur kan det komma sig?</b></p>
        <p>
          Felstavningar som kan tolkas som ett annat ord rödmarkeras
          vanligtvis inte. T.ex. är "ända" felstavat i frasen "det
          ända som återstår". Stavningskontrollen skickar ett ord i
          taget till ordlistan. När ordlistan ombeds att avgöra ifall
          "ända" är ett korrekt ord, så måste den svara ja eftersom
          det är ett helt korrekt ord om än inte i just detta
          sammanhang.
        </p>

        <br />

        <p><b>Varför blir så många rättstavade namn rödmarkerade?</b></p>
        <p>
          För att ordlistan inte ska använda för mycket minne har
          endast ett begränsat antal egennamn lagts in. En nackdel med
          detta är förstås att texter som innehåller många ovanliga
          egennamn kan få så pass många felaktiga rödmarkeringar att
          man lätt missar eventuella korrekta rödmarkeringar.
          Lösningen på detta problem är dock att man låter
          rättstavningsprogrammet markera okända egennamn med en mer
          neutral färg, t.ex. gult. (Denna enkla funktion finns dock
          tyvärr ännu inte i Firefox.)
        </p>

        <br />

        <p><b>Vissa sammansatta ord rödmarkeras. Varför det?</b></p>
        <p>
          Det finns oändligt många sammansatta svenska ord. Alla får
          inte plats i ordlistan, så ett urval har gjorts. Ordlistan
          hanterar många sammansättningar med hjälp av intrikata
          regler för hur ord får sättas samman. Om
          sammansättningsreglerna görs för generella, så godkänns
          många felstavningar eftersom de kan tolkas som något
          sammansatt ord. Därför hanteras vissa typer av
          sammansättningar inte via regler utan genom att läggas in
          explicit i ordlistan, och då har bara de vanligast
          förekommande sammansatta orden tagit med.
        </p>

        <br />

        <p><b>Ordlistan är felaktig, för den saknar vissa ord som finns i SAOL.</b></p>
        <p>
          Många korrekta ord, varav vissa finns i SAOL, har fullt
          avsiktligt utelämnats ur ordlistan. Skälet är oftast att de
          är lätta att stava till och relativt sällsynta i nutida
          text, men samtidigt mycket lika andra ord som används
          betydligt oftare. De flesta förekomsterna av sådana ord är
          därför helt enkelt felstavningar av de vanligare orden. Som
          exempel kan nämnas "väll", "fästig", "ula", "ör", "stuts"
          och t.o.m. ord som "kockan", "uppsatts" och "minde". Tack
          vare denna teknik hittar stavningskontrollen massor av
          stavfel som en strikt SAOL-baserad ordlista skulle missa.
          Tanken är att de som faktiskt använder de ovanliga men
          lättstavade orden, som exempelvis "ula", knappast kan
          förledas till att infoga stavfel p.g.a. rödmarkeringen.
        </p>

        <br />

        <p><b>Ordlistan är felaktig, för den godkänner ord som inte godkänns av SAOL.</b></p>
        <p>
          Kan alla som tycker att ord som "elavtal", "app",
          "fysikprov", "Stockholm", "Knutbybor",
          "Västeråsförsamlingen", "tjugotrekronorsbiljett",
          "trettiosjuåring", "Nilsson", "USB", "hd", "AIK", "zorb" och
          "lägenhetsvisning" ska rödmarkeras räcka upp en hand? Inte
          det? Men dessa och miljoner andra korrekta ord saknas i
          SAOL, så det vore helt enkelt befängt att bygga
          stavningskontrollen strikt på SAOL.
        </p>

        <br />

        <p><b>Vissa ord som innehåller punkter, kolon eller bindestreck
        rödmarkeras felaktigt. Varför?</b></p>
        <p>
          I en del program, t.ex. Firefox, rödmarkeras ord som
          "ränte-", "bl.a." och "vd:ns". Eller, rättare sagt, "ränte",
          "bl" och "ns" rödmarkeras. Skälet till detta är att
          tokenizern (dvs. den komponent som avgör vilka tecken som
          tillsammans bildar ett helt ord) i sådana program inte är
          anpassad till svenska språket. Därför skickas inte hela
          ordet utan bara ett fragment till stavningskontrollen,
          vilket leder till att detta fragment rödmarkeras. Felet
          ligger alltså i dessa program och inte i ordlistan. De som
          önskar få en mer korrekt hantering av svenska språket bör
          uppmuntra eller hjälpa utvecklarna av programmen ifråga att
          rätta sin tokenizer.
        </p>

        <br />

        <p><b>Varför rödmarkeras inte felstavningen "23-årigen"?</b></p>
        <p>
          I Firefox och vissa andra program ignoreras ord som
          innehåller siffror, dvs. de skickas inte till ordlistan för
          stavningskontroll. Vissa andra program, t.ex. Open Office,
          ignorerar ord med siffror om man inte aktiverar en viss
          inställning för detta. Detta är olyckligt för oss svenskar
          som använder massvis med ord som innehåller siffror.
          Ordlistan i sig har dock inga som helst problem att
          stavningskontrollera ord med siffror.
        </p>

        <br />

        <p><b>Varför saknas ordlistan en massa vanliga ord?</b></p>
        <p>
          Det gör den inte. Vissa ovanliga ord har dock utelämnats för
          att spara minne eller för att de riskerar maskera stavfel av
          vanligare ord. Om något tillnärmelsevis vanligt ord
          rödmarkeras, så beror det på att det inte är den här
          ordlistan som används eller på något fel i applikationen den
          används i.
        </p>

        <br />

        <p><b>Varför är ordlistan full av särskrivningar?</b></p>
        <p>
          Det är den inte. Den innehåller några
          hundra <em>korrekta</em> särskrivningar, t.ex. "i akt" och
          "här framme". Om sammansatta ord rödmarkeras och man
          uppmanas till en felaktig särskrivning, så beror det på att
          det inte är den här ordlistan som används eller på något fel
          i applikationen den används i.
        </p>

        <br />

        <p><b>Varför inte använda SAOL eller någon annan riktig ordlista?</b></p>
        <p>
          Dels av de skäl skäl som redan angivits på den här sidan;
          SAOL lämpar sig inte för automatisk stavningskontroll. Men
          även för att ordlistan skall kunna distribueras under en fri
          licens, vilket ingen "riktig" ordlista tillåter.
        </p>

        <br />

        <p><b>Hur kan jag hjälpa till att förbättra ordlistan?</b></p>
        <p>
          Om du hittat något fel med ordlistan, som inte kan förklaras
          av de övriga svar på vanliga frågor som finns här, får du
          gärna rapportera in det till info@sfol.se.
        </p>
        <p>
          Vi har idag ingen officiell process för att delta i själva
          utvecklingsarbetet av ordlistan. Om du är intresserad av att
          bidra på detta sätt så får du gärna skicka ett mail till
          info@sfol.se - kanske kan vi hitta någonting att fixa med.
        </p>

        <h1>Frågor om källkoden</h1>

        <br />

        <p><b>Vilken licens distribueras ordlistan under?</b></p>
        <p>
          GNU GPL version 3 eller senare.
        </p>

        <br />

        <p><b>Var finns källkoden till ordlistan?</b></p>
        <p>
          Ordlistan distribueras som ett zip-arkiv, t.ex. med namnet
          swedish-0.1.xpi. Om man packar upp arkivet finner man bl.a.
          filerna sv.aff och sv.dic. Dessa båda filer definierar
          ordlistan i ett format som kan förstås av
          programkomponenten <a href="http://hunspell.sourceforge.net/">Hunspell</a>
          som ingår i program som Firefox, Thunderbird, LibreOffice
          m.fl.
        </p>

        <br />

        <p><b>Jag såg i filen sv.dic att ordlistan bara innehåller
        140000 ord. Många är dessutom konstiga och felstavade!</b></p>
        <p>
          Filen har ett mycket komplicerat format som beskrivs i
          dokumentationen till Hunspell version 1.3. Den som försöker
          gissa sig till vad innehållet i filen betyder kommer att
          misstolka filen fullständigt. Tvärtemot vad många som inte
          orkar läsa dokumentationen tror, så syns inte alla ord
          explicit i filen. De ord som syns är ofta på grundform, men
          inte alltid. Ja, de "ord" som syns är inte ens alltid
          riktiga ord; de kan vara förkortningar, egennamn, fragment
          av ord eller t.o.m. felstavningar. (Två exempel på det
          sistnämnda är "repsekt" och "soppnedkast". De är inlagda
          tillsammans med en spärrkod för att de ska rödmarkeras trots
          att de skulle kunna tolkas som korrekta sammansättningar.)
        </p>

        <br />

        <p><b>Fungerar ordlistan i andra program än Firefox?</b></p>
        <p>
          För att den ska fungera korrekt krävs att programmet
          använder Hunspell version 1.3 eller senare. Äldre versioner
          av Hunspell har begränsad funktionalitet och allvarliga
          programfel som bl.a. orsakar felaktig hantering av
          sammansättningar och rättstavningsförslag.
        </p>

        <br />

        <p><b>Jag vill distribuera ordlistan tillsammans med ett annat
        program för stavningskontroll. Är det möjligt?</b></p>
        <p>
          Detta är tillåtet förutsatt att licensvillkoren uppfylls.
          För att resultatet ska bli bra, är det dock viktigt att
          programmet är helt kompatibelt med Hunspell 1.3. Annars
          måste man bearbeta ordlistan så att den fungerar optimalt i
          programmet. Stavningskontroll av svensk text är betydligt
          svårare än de flesta tror, så man bör definitivt låta bli
          att försöka sig på att göra någon omfattande bearbetning om
          man inte är expert. Om du trots allt distribuerar ordlistan
          i bearbetad form eller tillsammans med ett program som den
          inte är utformad för, så är det viktigt att du tydligt anger
          att det rör sig om en bearbetad version som ordlistans
          upphovsman inte är ansvarig för. Detta är f.ö. något som
          ordlistans licens kräver.
        </p>

        <br />

        <p><b>Jag vill distribuera en bearbetad version av ordlistan
        tillsammans med en app som inte har med stavningskontroll att
        göra. Är det möjligt?</b></p>
        <p>
          Det är teoretiskt möjligt, men i praktiken vore det galet
          att försöka sig på något sådant. Det är oerhört svårt att
          filtrera ut ord ur filen sv.dic på ett sätt som är
          ändamålsenligt för någon som helst annan applikation. Därför
          är det bättre att använda någon annan fri eller kommersiell
          ordlista. Om du ändå gör det, så var snäll och ange tydligt
          att det rör sig om en bearbetad version som ordlistans
          upphovsman inte är ansvarig för.
        </p>

        <br />

        <p><b>Jag behöver en specialanpassad ordlista som ska användas
        i ett open source-program. Ska jag försöka bearbeta
        källkodsfilen sv.dic?</b></p>
        <p>
          Nej! Den filen distribueras visserligen under GPL, men den
          är inte avsedd för manuell redigering. Den har genererats
          automatiskt utifrån ett oerhört omfattande råmaterial. Hör
          av dig till ordlistans upphovsman och berätta vilket program
          det gäller och vilka egenskaper ordlistan ska ha, så kan du
          förmodligen få en ordlista som är korrekt konstruerad för
          det specifika ändamålet. Om nödvändigt, så kan bearbetade
          versioner av ordlistan även tillhandahållas under en annan
          open source-licens. (Det finns även andra fria svenska
          ordlistor som kanske passar bättre beroende på vad man vill
          uppnå, t.ex. Wiktionary och Språkbankens SALDO.)
        </p>
      </div>
    </div>

    <!-- Page footer -->
    <div id="footer">
      <div class="container">
        <div class="row">
          <div class="col-xs-4">
            <a href="https://creativecommons.org/licenses/by-sa/4.0/">
              <small>CC BY CA 4.0</small>
            </a>
          </div>
          <div class="col-xs-4 text-center">
            <small>info@sfol.se</small>
          </div>
          <div class="col-xs-4 text-right">
            <ul class="list-inline">
              <li><a href="index.en.html"><small>English</small></a></li>
            </ul>
          </div>
        </div>
      </div>
    </div>

    <script src="https://code.jquery.com/jquery-1.10.2.min.js"></script>
    <script src="//netdna.bootstrapcdn.com/bootstrap/3.0.3/js/bootstrap.min.js"></script>
</body></html>
